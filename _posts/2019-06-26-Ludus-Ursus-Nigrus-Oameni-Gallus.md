---
layout: post
title: Ludus Ursus Nigrus - Oameni - Gallus
comments: true
categories: jrnl
---

Caldura, praf si putoare, o dimineata normala in scoala de gladiatori Ludus Ursus Nigrus. Este devreme, Gallus deschide ochii, o noua zi incepe.

---

![img](https://i.imgur.com/e8bLFvi.jpg "Fight")

# Gallus

---

Lumea acestui Secutor se învârte in jurul scolii. Născut aici, crescut aici, lumea de afara ii este străina, ciudata si de nesuportat. Tot ce e familiar este in spatele acestor ziduri, tot ce e normal este aici.
Pentru acest gladiator, viata începe si se termina in arena.

Gallus este singurul născut in scoală. Nu își aduce aminte multe de mama sa, fiind prea mic când a murit, știa doar ca lucra la bucătărie. Are multi tați gladiatori, dar o singură mama.

Pentru tânăra celtica, frumusețea ei a fost un blestem, totuși din toată suferința s-a născut un băiat sănătos. Copilul a fost iubit, si asta ia asigurat un loc in *ludus**.

Sufletist, prietenos, loial, este respectat de cei din jur. Însa Gallus, nu cunoaște lumea exterioara si obiceiurile ei. Moralitatea lui este ghidata de arena. Cu zâmbetul pe buze îl va decapita pe cel învins si tot cu zâmbetul pe buze isi va accepta înfrângerea. Destinul unui gladiator este sa încânte mulțimea, sa lupte spectaculos sau sa moara, nimic altceva. Prieteni, frați, părinti, sunt cuvinte străine arenei.

**"Fiecare nou început vine din sfârșitul altui început."**, își spune înainte de fiecare lupta, si asta îl face extrem de periculos!

# Secutor

---

Gallus este un *secutor*, special creat pentru a se lupta cu *retiarius*. O lupta intre un peste răpitor(persecutorul, sau urmăritorul cum ii mai spun unii) si retiarius(pescarul).

Echipamentul acestui gladiator este format dintr-un coif, un scut mare rectangular numit *scutum*, protecție la piciorul stâng, o *manica* pentru mana sa dreapta si *gladius* pentru ofensiva.

*Secutor* difera de *myrmillo* doar prin forma coifului, coif simplu cu o suprafață neteda si simpla având mici orificii pentru ochi. Forma speciala are un scop dublu, in primul rand pentru a nu se agata in plasa "pescarului" si al doilea pentru a semăna mai bine cu un peste.

Orificiile coifului sunt nu mai mari de 3cm pentru a nu permite tridentului sa treaca prin vizor, lucru ușor de realizat la celelalte tipuri de coifuri.

In plina acțiune *secutor* intodeauna va încerca sa tina mica distanta fata de inamicul sau, protejându-se cu scutul lui mare. *Retiarius* va încerca sa se tina la distanta, plasa si tridentul fiind inutile in lupta de aproape.

Lupta dintre cei doi este foarte interesanta si dinamica, un *secutor* greu, bine protejat care obosește ușor si are vederea limitata insa letal odată ce este aproape si un inamic slab aparat dar rapid, zvelt, bine clădit care mizează totul pe o singură strategie: încurca, ataca si fugi.
